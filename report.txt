Έγινε μία πρώτη δοκιμή με κάποιο βασικό εξοπλισμό ώστε να γίνει μία πρώτη εκτίμηση των δυνατοτήτων του πρωτοκόλλου. Οι ρυθμίσεις που χρησιμοποιήθηκαν περιορίστηκαν σε ρυθμίσεις βασικής χρήσης. Γι αυτό το λόγο τα αποτελέσματα θεωρούμε ότι είναι απλά ενδεικτικά σε σχέση με τις δυνατότητες των συσκευών. Στη δοκιμή αυτή χρησιμοποιήθηκε ένα LORA gateway βασισμένο σε Rpi3 (RAK831 LoRa Gateway) στο οποίο προσαρμόστηκε μεγαλύτερης έντασης κεραία και τοποθετήθηκε προσωρινά σε στύλο 4 μέτρων στην οροφή του κτιρίου της παλιάς ΣΤΕΦ. Οι κόμβοι που χρησιμοποιήθηκαν είναι Ένα Arduino UNO με Dragino v1.4 shield και ένα The Things UNO. Λόγο της μεγάλης ονομαστικής εμβέλειας του πρωτοκόλλου θεωρήθηκε ωφέλιμο οι δοκιμές να γίνουν με όχημα στην περιοχή περιφερειακά του πανεπιστημίου.
Για να γίνουν οι δοκιμές εμβέλειας υπάρχει η απαίτηση να καταγράφεται το γεωγραφικό στίγμα της τοποθεσίας του κόμβου τη στιγμή που γίνεται η εκάστοτε μετάδοση προς τον gateway. Για τις ανάγκες αυτές και εκμεταλλευόμενοι σύγχρονες τεχνολογίες του γνωστικού μας αντικειμένου συνθέσαμε μία συστοιχία συσκευών με σκοπό να φτιαχτεί μια εφαρμογή για εύκολες και αποτελεσματικές μαζικές μετρήσεις εμβέλειας. Η συστοιχία περιλαμβάνει δύο (ν) κόμβους, ένα Rpi3 και ένα Tablet. 
To Rpi3 χρησιμοποιείται σαν application server, ως iot server και ταυτόχρονα και ώς web server. Δημιουργεί ένα wifihotspot στο οποίο μπορεί να συνδεθεί μία συσκευή με GPS και να προσπελάσει με ένα φυλλομετρητή την εφαρμογή. Από εκεί ο χρήστης μπορεί όποια χρονική στιγμή επιθυμεί ανάλογα με την τοποθεσία που είναι να κάνει ένα "PING" από τις σειριακά συνδεδεμένες συσκευές κόμβων LORA προς τον gateway. 
Οι δοκιμές που έγιναν είχαν σαν αποτέλεσμα να επαληθευτεί η εμβέλεια της τάξης των 4 km (με σχεδόν απόλυτη οπτική επαφή) και να καταδειχθεί ότι σύνθετες ρυθμίσεις και κατάλληλο ανάγλυφο εδάφους είναι αυτές που μπορούν να δώσουν μεγαλύτερη εμβέλεια. Σίγουρο είναι ότι είναι μία τεχνολογία που βασίζεται λόγο των ραδιοσυχνοτήτων στην οπτική επαφή των κόμβων με τον gateway. Κάποιες επιπλέον παρατηρήσεις είναι ότι όταν υπάρχει κάποιο κοντινό εμπόδιο δυσκολεύει την μετάδοση και ιδιαίτερα αν είναι μεταλλικό - αυτό παρατηρήθηκε και όταν τοποθετήθηκαν οι κόμβοι εντός του οχήματος.
Από τεχνικής πλευράς οι κόμβοι χρησιμοποίησαν ΟΤΤΑ με data rate SF7BW125. Το rssi κυμάνθηκε απο -73 μέχρι -113 για τις πιο μακρινές αποστάσεις και αντίστοιχα το snr από 10,5 μέχρι -7,5 αντίστοιχα. Η μακρύτερη μετάδοση του κόμβου dragino μετρήθηκε στα 3,87 km (rssi: -102, snr:3.5) [screen x] και του κόμβου things uno μετρήθηκε στα 1.74 km (rssi: -111, snr:-4.5) [screen y].
